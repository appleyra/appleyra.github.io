---
design: post
title: Få koll på slutspelet med SHLive 
categories: Recensioner
tags: iPhone app 
image: http://www.appleyra.se/wp-content/uploads/2016/03/SHLive-utseende.jpeg
---

*De unga grabbarna bakom [ShowTrack](http://www.appleyra.se/recensioner/fa-oversikt-pa-dina-tv-serier-med-showtrack/) har släppt en ny app, SHLive. Denna gången är det en app för att hålla koll på resultat och statistik i SHL (Svenska hockeyligan). Vilket är väldigt passande så här i slutspelstider.*

Appen släpptes innan slutspelet började men jag behövde några matcher på mig att prova appen ordentligt. SHLive är en snygg app som ger en god översikt på resultat, statistik och nyheter. Det är skönt att kunna läsa nyheter i samma app som resultaten. Statistiken är saftig och ger mycket information om både lag och spelare. Du kan kolla fakta lag för lag eller via olika topplistor. Det finns information och statistik på samtliga spelare och även tillgång till lagens twitterflöde.

![Statistik i SHLive](http://www.appleyra.se/wp-content/uploads/2016/03/Statistik-i-SHLive.jpeg)

Dock är jag missnöjd med resultaten. Man ser bara aktuellt resultat och kan inte se någon historik. T ex ser man att Skellefteå vann med 4-0 i matcher men det går inte att se hur respektive match slutade. Det samma gäller resultat från matcher, där man ser resultatet men inte när det blivit mål och av vem. Det finns en liten animerad reklambanner i nedre delen av appen som alltid är synlig. Jag ser inget problem i detta, men önskar att det fanns ett köp inuti appen för att ta bort den. Det finns heller inget stöd för notiser eller att följa ett lag. Ett annat önskemål är att kunna filtrera nyheter för bara ett lag. Det optimala skulle vara att välja **mitt** lag och sen få notiser från deras matcher och bara läsa nyheter som rör det laget. Synd också att det bara är en iPhone app, saknar att kunna ha den på min iPad. 

**[SHLive](https://itunes.apple.com/se/app/shlive/id1046391089?mt=8&uo=4&at=10lKZy&ct=twitter) är en iPhone-app som finns att hämta på App Store [Gratis]**
