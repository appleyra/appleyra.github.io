---
id: 122
title: Min Launch Center Pro uppsättning
date: 2014-09-01T11:17:37+00:00
author: Johan
layout: post
guid: http://www.appleyra.se/?p=122
permalink: /genomgangar/min-launch-center-pro-uppsattning-13/
dsq_thread_id:
  - 2977520176
categories:
  - Genomgångar
tags:
  - App
  - Automatisering
  - iPhone
format: image
---
<img src="http://i0.wp.com/www.appleyra.se/wp-content/uploads/Min_Launch_Center_Pro_uppsttning_100606.png?w=891" alt="Hemskärmar" data-recalc-dims="1" />

*Jag har tidigare skrivit om Launch Center Pro på Crafty bland annat [här](http://www.crafty.se/introduktion-till-launch-center-pro/) och [här](http://www.crafty.se/introduktion-till-url-schema/ "Introduktion till URL schema | Crafty.se"). Jag har länge funderat på att visa hur jag använder Launch Center Pro men problemet har varit att jag inte tyckt att det varit tillräckligt organiserat och jag har inte känt mig mogen för att dela med mig. Det har varit en lång process att hitta rätt användning för mig eftersom det finns så många olika användningsområden och det är först nyligen jag hittat en stomme jag är nöjd med. Tack vare detta har jag bara en rad med appar på min hemskärm.*


## Inledning {#inledning}

Jag använder Launch Center Pro både på iPhone och iPad men visar bara hur det ser ut på min iPhone eftersom det är den jag använder mest och har en fungerande struktur på, min iPad är fortfarande kaos och jag har inte lagt tid på att ordna till det där. Det kan hända att det kommer ett inlägg i framtiden om iPad för jag använder dom på olika sätt även om vissa åtgärder är samma. Jag har valt allt lägga upp det med att i mitten ha en rad med grupper och på sidorna är det listor med olika åtgärder. Mest för att jag tyckte ett blev snyggt men också för att det är praktiskt och funkar bra.

## Grupper {#grupper}

I grupperna har åtgärderna bara en funktion men i några fall som jag beskriver nedan består det av en lista.

### Favoriter {#favoriter}

Bokmärken till hemsidor och just nu har jag följande:

  * Crafty
  * Crafty admin
  * Hockey app
  * Testflight
  * Clicky
  * Open Clipboard

Den sista är en specialare som öppnar länken i Clipboard i Safari. Detta är mycket smidigare än att öppna safari, göra ny flik, hålla inne och vänta på menyn och sen klistra in.

### Misc {#misc}

Denna mapp är en uppsamlingsplats för sådant jag inte vet vad jag ska lägga eller saker jag testar men inte implementerat än.

<img src="http://i0.wp.com/www.appleyra.se/wp-content/uploads/Min_Launch_Center_Pro_uppsttning_2014_08_31_101135.png?w=891" alt="Appar" data-recalc-dims="1" />

### Konsumera {#konsumera}

Här har jag samlat mestadels appar för att konsumera information som att läsa, kolla film eller lyssna podcast. Har även lagt in åtgärder för att öppna bilder appen och VSCO Cam för jag tyckte dom passade bättre här än i skapa gruppen.

### Kommunikation {#kommunikation}

Här har jag samlat olika former av kommunikation. Dom vanligaste kontakterna har fått en egen åtgärd och vissa av dom har en lista där jag väljer ringa eller meddelande. En specialare är SMS-biljett där allt är ifyllt för att köpa SMS-biljett med Västtrafik inom Göteborg.

### Skapa {#skapa}

Här ligger genvägar till dom appar som jag använder när jag ska skapa något i någon form. Anledningen till att det ligger två OmniFocus är att det är olika alarmtider på dom, en för morgon och en för eftermiddagen.

## Listor {#listor}

Dom appar jag använder mest med flera åtgärder ligger på respektive sida av grupperna och består av olika långa listor. Vissa är bara två rader medan andra är upp till 20 rader och vissa har flera underlistor.

### Ecoute {#ecoute}

En lista jag skapat med artister som huvudlista och ett alternativ till att göra en sökning. Under artist ligger en lista med album. Det är en modifiering av en lista som är skapad av [Jeff Kirshner.](http://blog.jeffreykishner.com/2014/06/16/useNestedListsInLaunchCenterPro23ToOpenAlbumsByArtistInSpotifyAndEcouteForIos.html "Use Nested Lists in Launch Center Pro 2.3 to Open Albums by Artist in Spotify and Ecoute for iOS")

### Due {#due}

En lista med val för olika typer av timers jag använder ofta. Det görs en sökning från Launch Center Pro och jag trycker bara igång den när jag kommer till Due.

<img src="http://i2.wp.com/www.appleyra.se/wp-content/uploads/Min_Launch_Center_Pro_uppsttning_2014_08_31_101253.png?w=891" alt="Ecoute och Due" data-recalc-dims="1" />

### UpWord {#upword}

En lista för att lägga till information i olika filer som jag nämnde i mitt [inlägg om snabba anteckningar](http://www.crafty.se/mina-appar-for-snabba-anteckningar/ "Mina appar för snabba anteckningar | Crafty.se").

### Editorial {#editorial}

Här börjar jag alltid när jag ska skriva ett inlägg. Största anledning till att jag började med detta var att Editorial inte har stöd för [TextExpander när jag skapar namn på filer](http://www.crafty.se/mitt-arbetsflode-for-publicering-pa-crafty/ "Mitt arbetsflöde för publicering på Crafty | Crafty.se"). Och jag har nu märkt att det är smidigare och går snabbare. Har även lagt till [pythonskript för att slå ihop skärmdumpar](http://www.crafty.se/mitt-arbetsflode-for-publicering-pa-crafty/ "Mitt arbetsflöde för publicering på Crafty | Crafty.se") från iPhone.

### 1password {#password}

En lista med det jag söker mest på i 1password med ett alternativ för att skriva in valfritt sökord. Detta är en lista jag tog från [Phillip Gruneich](http://philgr.com/blog/onepassword-with-launch-center-pro-list-and-prompt-fallback "1Password with Launch Center Pro's lists and prompt fallback | Phillip Gruneich") och ändrar allt eftersom jag använder något ofta eller saknar något.

### TextTool {#texttool}

Ännu en lista skapad av [Phillip Gruneich](http://philgr.com/blog/loop-your-text-through-texttool-transformations "Loop your text through TextTool's transformations | Phillip Gruneich") som listar alla funktioner i TextTool och skickar tillbaka till samma lista med nya texten i Clipboard när funktionen är utförd.
  
<img src="http://i1.wp.com/www.appleyra.se/wp-content/uploads/Min_Launch_Center_Pro_uppsttning_2014_08_31_101353.png?w=891" alt="Day One och Tweetbot" data-recalc-dims="1" />

### Day One {#dayone}

[Film logg och Bok logg](http://www.thenewsprint.co/2014/03/01/the-hybrid-journal/ "The Hybrid Journal") är modifierade efter åtgärder jag hittat på nätet. Dom andra är när jag skriver dagbok och expanderar en TextExpander snippet med dagens datum och frågor jag svara på varje dag. Och den sista är om jag bara vill skriva ett inlägg utöver min dagliga journal.

### Tweetbot {#tweetbot}

En lista för att enkelt komma åt olika funktioner och konton i Tweetbot. Det jag gillar mest här är att när jag väljer posta så skickas jag till Tweetbot men så fort jag har knackat på tweet så åker jag tillbaka till Launch Center Pro. Väldigt effektivt för att inte fastna med twitter.

### Fantastical {#fantastical}

Tvätta är en lista med underliggande listor, först väljer jag dag och sen tidsperiod. I listan har jag hårdkodat viss information och resten fylls i av det jag väljer i listan. Andra alternativet där skriver jag in informationen och skickas till Fantastical. När jag kommer till Fantastical så tolkar den texten jag skrivit och skapar en ny händelse, jag använder mig av x-callback för att komma tillbaka till Launch Center Pro när jag godkänt tolkningen och skapat händelsen.

### Sök i Safari {#skisafari}

En lista på olika sökmotorer där jag först väljer vad jag ska söka på och sen skriver in sökterm. Riktigt smidig och använder DuckDuck Go som huvudsökmotor. [Patrick Welker](http://rocketink.net/2014/02/launchcenter-pro-quicktips.html "3 Launch Center Pro Quick Tips — RocketINK") skapade listan som jag har modifierat.

<img src="http://i2.wp.com/www.appleyra.se/wp-content/uploads/Min_Launch_Center_Pro_uppsttning_2014_08_31_101428.png?w=891" alt="Fantastical och Sök" data-recalc-dims="1" />

## Avslutning {#avslutning}

[Contrast](http://contrast.co/launch-center-pro/ "Contrast | Launch Center Pro") som utvecklar Launch Center Pro är väldigt aktiva och kommer med uppdateringar och nya funktioner, dom var också snabba och trevliga när jag har kontaktat dom via supporten. Allt eftersom jag lär mig mer och nya funktioner tillkommer så ändras min uppsättning med åtgärder och jag gör små förändringar hela tiden.<sup id="fnref-1"><a class="footnote" title="see footnote" href="#fn-1">1</a></sup> Jag tar bort, lägger till, flyttar om och testar nytt allt för att få det så effektivt som möjligt.<sup id="fnref-2"><a class="footnote" title="see footnote" href="#fn-2">2</a></sup> Har du frågor om Launch Center Pro eller hur en speciell åtgärd som jag har är gjord är det bara att kontakta mig på mail, Twitter eller lämna en kommentar.

<li id="fn-1">
  Jag har sedan jag började skriva denna artikel byggt om bland min kommunikation, det var tidigare uppdelat på ringa och meddelande men jag valde att slå ihop det till en grupp med en liten lista på dom person som var i båda tidigare. Det skapade plats för ytterligare en grupp med appar. <a class="reversefootnote" title="return to article" href="#fnref-1">↩</a>
</li>
<li id="fn-2">
  Jag tycker också det är väldigt roligt att grotta ner mig och det börjar ofta med att jag vill testa och lära mig något nytt. <a class="reversefootnote" title="return to article" href="#fnref-2">↩</a></fn></footnotes>
